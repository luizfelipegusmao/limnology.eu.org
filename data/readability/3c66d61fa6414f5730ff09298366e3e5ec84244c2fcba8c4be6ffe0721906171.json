{"title":"M1","link":"https://www.llun.me/posts/2020-12-05-m1/","date":1607126400000,"content":"<div id=\"readability-page-1\" class=\"page\"><div><p>เดือนที่แล้ว Apple ออก MacBook Air/MacBook Pro 13\" และ Mac mini ใหม่ออกมาสิ่งที่ทำให้ทุกคนว้าวคือ CPU ที่รอบนี้ไม่ใช่ Intel แต่เป็น CPU ที่ Apple ทำเองเอา A14 มาปรับปรุงให้แรงขึ้น ใส่ High Performance core เข้าไปเพิ่มและทำ Software ให้แปลงโปรแกรมเก่าๆ ที่เขียนมาเพื่อ CPU Intel ให้มาทำงานบน CPU ของตัวเองได้โดยที่ประสิทธิภาพตกลงไปไม่มาก</p><figure><img src=\"https://www.llun.me/posts/2020-12-05-m1/Apple_m1-chip-8-core-cpu-chart_11102020.jpg\" alt=\"\"><figcaption>8-core, 4x Firestorm, 4x Icestorm</figcaption></figure><p>คิดว่าตอนแรกความคาดหวังของการเปลี่ยนสถาปัตยกรรม CPU คงไม่มากนักเพราะว่าที่ผ่านมาการเปลี่ยนแบบนี้มักต้องรอ Software ให้ย้ายมาใช้ code ใหม่ให้พร้อมก่อนแต่รอบนี้ที่ต่างไปคือ Apple ดันทำ CPU ได้โคตรดี ประสิทธิภาพแรงเมื่อเทียบกับราคา และพลังงานที่ใช้ แถม Rosetta2 โปรแกรมที่ใช้แปลง code ดันทำงานได้ดี ดีกว่า<a href=\"https://www.theverge.com/2020/10/23/21526702/microsoft-surface-pro-x-2020-review-arm-windows-10-apps-features-specs-price\" target=\"_blank\" rel=\"noopener\">ฝั่ง Microsoft ที่พึ่งออก Laptop คล้ายๆ กันรุ่นที่สอง</a> แต่ความเร็วกลับไม่ต่างจากรุ่นแรก แถมโปรแกรมที่ใช้ช่วยให้โปรแกรมเก่าทำงานได้ <a href=\"https://www.theverge.com/2020/9/30/21495510/microsoft-windows-on-arm-x64-app-emulation\" target=\"_blank\" rel=\"noopener\">ก็ยังไม่สมบูรณ์จนกว่าจะปีหน้า</a> ทำให้เดือนที่ผ่านมา เรียกว่า Apple ดึงพื้นที่สื่อไปทั้งเดือน</p><p>แต่สิ่งที่ทำให้ส่วนตัวตื่นเต้นจริงๆ แล้วไม่ใช่เพราะ M1 แรงขนาดไหน แต่ M1 กลายเป็นผลิตภัณฑ์ตัวแรกที่ออกมาบอกว่า CPU ARM สามารถเอามาใส่บน Laptop แล้วแรงเท่า CPU รุ่นสูงๆ ของฝั่ง Intel/AMD และมีโปรแกรมรองรับเพียงพอสำหรับผู้ใช้ฝั่ง producer แล้วนะ ไม่ใช้แค่ฝั่ง consumer อย่างมือถือ หรือ tablet เท่านั้น (จริงๆ tablet ก็ produce ได้แหละแต่ลักษณะที่ Apple ทำออกมามันจำกัดไปให้ฝั่งคนใช้ปากกา และเน้นจอเดียว - สองจอที่ใช้พื้นที่จอไม่มากไปหน่อย) มันกลายเป็นว่าคนที่ทำ CPU ให้ฝั่ง Laptop/Desktop มีมากขึ้นกว่าแต่ก่อนหลายเท่าตัว เพราะนอกจาก Apple แล้วยังมี Qualcomm, Samsung, Mediatek, Nvida และอื่นๆ อีกมากมายที่จะตามมาในอนาคตแน่นอน</p><p>อย่างเดียวที่ผิดหวังสุดจาก CPU ตัวใหม่ของ Apple รอบนี้คงเป็นวิธีที่ Apple ทำให้ระบบเร็วด้วยการจับทุกอย่างมาไว้บน die เดียวกัน แล้วทำให้การเปลี่ยน component ย่อยเป็นไปไม่ได้เลย แม้จะบอกว่าทำแบบนี้เพื่อให้ได้ประสิทธิภาพสูงสุดแต่ต้องแลกกับ flexibility ก็ยังรู้สึกว่าไม่คุ้มเท่าไหร่อยู่ดี โดยเฉพาะความเปราะบางของ hardware Apple ระยะหลังๆ ด้วยแล้ว ก็หวังว่า CPU เจ้าอื่นมาจะไล่ตาม Apple ทันและมี Software ที่ทำได้ดีพอๆ กับ Apple ในอนาคต แต่ที่แน่ๆ ปีหน้า และปีถัดๆ ไปตลาด Desktop/Laptop สนุกกว่าที่ผ่านมาที่มี CPU เจ้าตลาดแค่ Intel/AMD แน่นอน</p></div></div>","author":"","siteTitle":"@llun story","siteHash":"e492a4c5a091b6624e5872d8d003bc73eb1166cc8f88db58c44e1f8dfb9c7252","entryHash":"3c66d61fa6414f5730ff09298366e3e5ec84244c2fcba8c4be6ffe0721906171","category":"Me"}