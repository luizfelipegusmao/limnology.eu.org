{"title":"My last thoughts on contact tracing","link":"https://srakrn.me/blog/my-last-thoughts-on-contact-tracing/","date":1589209675000,"content":"<div id=\"readability-page-1\" class=\"page\"><a href=\"#content\">Skip to content</a><div id=\"boxed-wrapper\"><header><div><nav aria-label=\"Main Menu\"><ul id=\"menu-menu\"><li id=\"menu-item-327\" data-item-id=\"327\"><a href=\"https://srakrn.me/blog/my-reading-list/\"><span>My Reading List</span></a></li><li id=\"menu-item-328\" data-item-id=\"328\"><a href=\"https://srakrn.me/blog/my-wishlist/\"><span>My Wishlist</span></a></li></ul></nav><nav aria-label=\"Main Menu Mobile\"></nav></div></header><div><h2>My last thoughts on contact tracing</h2></div><main id=\"main\"><section id=\"content\"><article id=\"post-1160\"><span>My last thoughts on contact tracing</span><div><ul><li><img width=\"1257\" height=\"943\" src=\"https://srakrn.me/blog/wp-content/uploads/2020/05/96804179_634179387172036_4128122492453650432_o.jpg\" alt=\"\"></li></ul></div><div><p>ขอเขียนถึงเรื่อง contact tracing ครั้งสุดท้าย ก่อนประสาทจะรับประทานไปมากกว่านี้</p><h2>ว่าด้วยมุมมองของคนสายไอที</h2><ul><li>เวลาตัวเองมีค้อนในมือ เราก็คิดว่าเราจะเอาค้อนไปแก้ปัญหาทุกอย่างได้ แต่โลกไม่ได้มีแต่ปัญหาที่เกิดจากตะปู โลกมีปัญหาที่เกิดจากรูสว่าน เดือยไม้ และอีกสารพัด</li><li>คนทำงานสาย tech อาจจะพยายามเข็น tech solutions ออกมาเพื่อแก้ปัญหาอะไรบางอย่าง–ขอบคุณในความปรารถนาดี แต่ปัญหาบางอย่างไม่ใช่ “ตะปู” ที่ต้องเอา “ค้อน” ไปตอก</li></ul><h2>ว่าด้วยความจำเป็นของการทำ contact tracing</h2><ul><li>contact tracing ไม่ใช่พ่อ ถ้าเรา trace contact ได้แต่เราไม่สามารถตอบได้ว่า contact กลุ่มไหนบ้างที่ต้องเอาตัวมาตรวจ ก็ไม่มีประโยชน์ ดังนั้น contact tracing เป็นแค่เฟืองตัวเล็กๆ ที่ต้องใช้ร่วมกับเครื่องมืออื่น</li><li>contact tracing มีประโยชน์กับ authority ในแง่ของการตามตัวคนมาตรวจ และ contact tracing มีประโยชน์กับคนในการทำให้ตัวเองรู้ความเสี่ยง</li><li><strong>ในเมื่อสถานการณ์มัน win-win แบบนี้ authority ไม่มีความจำเป็นต้อง “บังคับ” คนลงแอป contact tracing เลยแม้แต่น้อย แค่ (1) บอกคนว่าคุณจะรู้ตัวได้แม่นขึ้นเมื่อคุณ expose ความเสี่ยง และ (2) บอกว่าไม่ต้องกลัวเรา เพราะเราเคารพคุณและข้อมูลของคุณ</strong><br></li></ul><h2>ว่าด้วยความเป็นส่วนตัว</h2><ul><li>contact tracing ถือครองข้อมูลที่มีความอ่อนไหวได้หลายแบบ ไม่ว่าจะเป็นคำถามว่าอยู่ที่ไหน อยู่กับใคร</li><li>ความเป็นส่วนตัวเกิดขึ้นได้จากความเชื่อใจแบบมีเงื่อนไข ถ้าเรามีหลักฐานหรือความเชื่อว่าข้อมูลส่วนตัวที่เก็บไปจะไม่ถูกเอาไปใช้อะไรนอกเหนือจากที่เรายินยอม ก็โอเคระดับหนึ่ง</li><li>แต่ความเชื่อใจระดับนี้ไม่ได้เกิดกันง่าย และจะบอกให้ทุกคน “เชื่อใจ” ก็คงไม่ได้ ดังนั้นสิ่งที่ทำได้คือกระบวนการรับประกันว่าข้อมูลที่ได้จะ “เอาไปใช้อย่างอื่นไม่ได้” นอกจากการตามคนมาตรวจ</li><li><strong>การเอาปืนมาจี้ หรือการออกเงื่อนไขเพื่อทำให้คนลงแอป contact tracing ไม่ใช่ความเชื่อใจ</strong></li><li><strong>ความเป็นส่วนตัวไม่ได้เกิดได้จากการปะผุ ไม่สามารถสร้างแอปที่ไร้ความเป็นส่วนตัวมา แล้วใส่โค้ดมหัศจรรย์ พลันเกิดความเป็นส่วนตัวได้</strong></li><li>ความเป็นส่วนตัวเกิดจากการออกแบบทุกอย่างให้มีความเป็นส่วนตัวแต่ตั้งต้น ใส่ใจความเป็นส่วนตัวมากกว่าอรรถประโยชน์</li><li><strong>ข้อมูลจากแอป contact tracing ต้องใช้เพื่อ contact tracing เท่านั้น</strong></li></ul><h2>ว่าด้วยการบังคับ</h2><ul><li><strong>การบังคับทำ contact tracing เป็นเรื่องเลวร้ายที่สุด</strong></li><li><strong>การสร้างมาตรการเชิงบังคับ เช่นการกีดกันบริการ (ไม่ว่าจะเป็นบริการสาธารณสุข หรือแม้แต่ร้านข้าว) หากไม่ยอมติดตั้งระบบ contact tracing เป็นเรื่องเลวร้ายไม่แพ้กัน</strong></li><li>การแบ่งแยกจากการทำหรือไม่ทำ contact tracing จะไม่ช่วยให้คนทำ contact tracing อย่างดีมากขึ้น มิหนำซ้ำจะเพิ่มข้อมูลผิดๆ ในระบบ หากตัวบุคคลต้องการเข้าถึงบริการแต่ไม่ยอมโดนละเมิดความเป็นส่วนตัว</li><li>การบังคับทำ contact tracing ไม่ว่าทางตรงหรือทางอ้อมจะเอื้อให้เกิดการแบ่งแยกคนจากทรัพยากรในการเข้าถึง contact tracing เสียเอง</li><li>contact tracing ต้องอยู่บนความเต็มใจ ผู้ใช้ยอมติดตามแลกกับการลดความเสี่ยงที่จะติดเชื้อแบบไม่ระบุไม่ได้</li><li><strong>อย่าอ้างว่ามาตรการ de facto ไม่ใช่มาตรการเพียงเพราะไม่ได้เขียนเป็นลายลักษณ์อักษร</strong></li></ul><h2>new normal</h2><ul><li>อย่าอ้างว่าความเป็นส่วนตัวที่หายไปคือ new normal เราสามารถ mitigate ความเสี่ยงบน normal เดิมของความเป็นส่วนตัวได้อยู่</li></ul><p>จบแค่นี้ละ</p></div><span>2020-05-11T22:08:16+00:00</span></article></section></main></div><a></a></div>","author":"@srakrn","siteTitle":"@srakrn's Blog","siteHash":"8610f010f52679fdf8125827e361d560c59c9ee46c9232365fabf44f77865fb7","entryHash":"c0bca6626fa42b019d0540ef146ba4811c2e49abea21adbba38ae3f215952c1a","category":"Thai"}