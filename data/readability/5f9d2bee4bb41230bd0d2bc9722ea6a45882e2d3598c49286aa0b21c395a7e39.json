{"title":"Capcom เผยเบื้องหลังการออกแบบ Lady Dimistrescu แวมไพร์หญิงใน RE: Village","link":"https://www.blognone.com/node/121182","date":1613293360000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/00byin3N_400x400.jpg?itok=b19axhah\"></p><div itemprop=\"description\"><p>ตัวละครที่สร้างเสียงฮือฮาในวงการเกมช่วงนี้ไม่มีใครเกิน <a href=\"https://www.blognone.com/node/120754\">Lady Dimistrescu แวมไพร์หญิงจาก Resident Evil: Village</a> ที่มีความสูงถึง 2.9 เมตร กลายเป็นจุดสนใจให้เธอมีแฟนคลับมากมายแม้เกมยังไม่ออก</p><p>Tomonori Takano ผู้อำนวยการฝ่ายศิลป์ของ RE: Village ให้สัมภาษณ์กับ IGN ถึงเบื้องหลังการออกแบบ Lady Dimistrescu ว่าแนวคิดของเกมภาคนี้คือ \"ปราสาทและแวมไพร์\" แต่ไม่อยากจำกัดกรอบอยู่ที่แวมไพร์แบบเดิมๆ ที่คุ้นเคยกัน จึงพัฒนาแนวคิด \"แวมไพร์แม่มด\" (bewitching vampire) ขึ้นมา โดยอิงจากตำนานต่างๆ ทั้งฝั่งตะวันตกและญี่ปุ่น</p><p>เขาเล่าว่าซีนแรกที่เขาลองวาดออกมาดูคือ ซีนที่ Lady Dimistrescu ก้มตัวต่ำลอดใต้ประตูแล้วยืนขึ้น ทำให้เห็นว่าเธอสูงเพียงใด ซึ่งสังหรณ์ของเขาก็ไม่พลาด เพราะเทรลเลอร์แรกที่ Lady Dimistrescu ปรากฏตัวมาเพียงแวบเดียว ก็ดังสนั่นอินเทอร์เน็ตทันที</p><p><img alt=\"No Description\" src=\"https://www.blognone.com/sites/default/files/externals/974455923a9477e0bb49bfa99736533d.jpg\"></p><p>Takano บอกว่าทิศทางใหม่ของเกม Resident Evil หลังภาค 7 เป็นต้นมา คือการวิเคราะห์องค์ประกอบต่างๆ ของเกมว่ายัง \"น่ากลัว\" อยู่หรือไม่ หรือว่าเป็นดีไซน์ที่ผลิตออกมาซ้ำๆ จนผู้เล่นรู้สึกเฉยๆ ไม่กลัวอีกต่อไปแล้ว ทีมผู้สร้างจึงต้องเค้นหาตัวร้ายใหม่ๆ ที่ไปไกลกว่าซอมบี้แบบเดิมๆ</p><p>เกมมีกำหนดวางขาย 7 พฤษภาคม 2021 โดยลง PS4/PS5, Xbox One/Xbox Series, PC</p><p>ที่มา - <a href=\"https://www.ign.com/articles/resident-evil-village-capcom-interview-lady-dimitrescu-tall-vampire\">IGN</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5f9d2bee4bb41230bd0d2bc9722ea6a45882e2d3598c49286aa0b21c395a7e39","category":"Thai"}