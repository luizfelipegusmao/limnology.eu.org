{"title":"2020: What does not kill me makes me stronger","link":"https://blog.whs.in.th/node/3487","date":1609406194000,"content":"<p>ปีนี้รู้สึกว่าไม่ค่อยมีอะไรหวือวาในชีวิต นอกจากว่าจะมี COVID-19 แล้วงานยังเยอะขึ้นมากๆ จนครึ่งปีหลังแทบจะไม่ได้สนใจอะไรเลย</p>\n<h1>Planned for 2020</h1>\n<p>ปีนี้ตอนแรกแพลนจะไปญี่ปุ่นอีก อยากไปกินราเมง !!</p>\n<p>ว่ากันตามตรงคือไม่ได้ตามไอดอลแล้ว โดยเฉพาะเมื่อเคยากิกลายเป็นซากุระซากะก็ออกจากวงการนี้อย่างเป็นทางการได้แล้ว อาจจะยังตามผลงานยุยปงอยู่บ้างแค่นั้น</p>\n<p>ปัญหาที่ตามมาคือมันเลยไม่รู้ว่าไปเที่ยวทำไม แต่ช่วงปลายๆ ปีที่แล้วก็เลยเริ่มคิดว่าไปกินราเมงก็ดีนะ อยากกินแล้วก็อยากรู้ว่าถ้ากินราเมงทุกมื้อจะเบื่อเมื่อไร</p>\n<p>ตอนนี้ไม่ต้องไปพอจะเดาได้ว่าไม่เกิน 3 มื้อน่าจะเบื่อ โดยเฉพาะว่าเราไม่ได้ชอบราเมงเกือบทุกประเภท มีแค่บางประเภทเท่านั้นแหละที่ชอบมากๆ แต่ช่วงกลางปีก็เจอว่าน่าจะลองพวก AirBNB experience ซึ่งเดี๋ยวนี้มีขายกันหลายเจ้ามาก ไอเดียคือเหมือนทัวร์แต่ไม่ต้องมาเป็นแพคเกจ</p>\n<p>นอกจากญี่ปุ่นอยากลองไปยุโรปบ้าง ยังหาเหตุผลอยู่แต่ก็ไม่แน่ใจ ทั้งว่าไม่เคยไป มันน่าจะแพง แล้วก็ยังไม่มีแรงบันดาลใจพอ</p>\n<h1>Work</h1>\n<p>ปีนี้บริษัทมีข่าวใหญ่ๆ หลายข่าว งานที่ทำก็เริ่มเปลี่ยน priority มากขึ้น</p>\n<p>อย่างแรกคือเค้าให้เป็น Senior แล้วซึ่งกลายเป็น level รองสุดท้ายในทีมแล้ว ก็ยังมองไม่ออกว่า career path จะขึ้นไปต่อยังไงแต่รู้สึกว่าตอนนี้ก็อยู่ที่ตำแหน่งที่เข้าใกล้ <a href=\"https://en.wikipedia.org/wiki/Peter_principle\">Peter Principle</a> แล้ว คือถ้า promote ไปอีกก็คงทำงานได้ไม่ดีเท่าไร ประมาณนี้แหละกำลังดี</p>\n<p>ช่วงครึ่งหลังของปีทีมใหญ่ขึ้นเป็นเท่าตัว priority ของงานเลยเปลี่ยนไป ความรับผิดชอบใหม่ที่มาคือตรวจงานคนอื่นๆ ด้วย ก็ต้องเจียดเวลาจากที่นั่งทำงานตัวเองไปดูคนอื่นบ้างแต่ก็ยังรู้สึกว่างานพวกตรวจต่างๆ ไม่ว่า design หรือ code ยังทำได้ไม่ค่อยดีเท่าไร</p>\n<p>อีกอย่างที่ตามมากับขนาดของบริษัทที่ใหญ่ขึ้นคือบริษัทเป็น enterprise แล้ว และก็ตามมาด้วย policy เยอะแยะ ตอนทำงานมาปีกว่าๆ คนถามเยอะว่าทำไมยังไม่ย้ายไปไหน ตอนนั้นบอกว่าอยากเห็นว่า team size ใหญ่ขึ้นเรื่อยๆ แบบนี้แต่เราใช้วิธีทำงานแบบ startup แล้วมันจะไปจบตอนไหนแล้วจบยังไง ตอนนั้นก็ยังมองไม่เห็นตอนจบหรอกว่าจะมายังไง แต่ปรากฏว่าปีนี้ตอนจบมันมาแล้ว มันเร็วมาก และมันไม่สนุกเลย</p>\n<p>ปีนี้ครึ่งปีหลังทำ hiring น้อยลง รู้สึกว่าปีนี้มีแต่ bad hire เกือบทั้งหมด นึกถึงโควทของ Steve Jobs ว่า “คนระดับ A จะเลือกคนระดับ A มาทำงาน แต่คนระดับ B จะเลือกคนระดับ C มาทำงาน แล้ว C ก็จ้าง D ไม่นานมันก็ไปถึง Z” คือบางคนอาจจะเคยรู้ว่าทีมเราหาคนเข้ามาหลายปีแล้วได้อยู่คนเดียว เพราะเราเอาแต่ A จริงๆ ซึ่งก็มีคนบอกเยอะมากว่าไม่มีหรอก แต่ครึ่งหลังของปีมาพบว่าเนื่องจากงานเยอะมากๆ และคนขาด บริษัทยอมให้ convert senior software engineer มาช่วยงาน system admin ชั่วคราวแล้วเค้าทำได้ดีมากๆ เรียกว่าดีกว่า candidate SRE ทุกคนที่เคยสัมภาษณ์มาเลยก็ว่าได้ (แต่ก็ให้ได้แค่ชั่วคราว…) ก็เป็นจริงอย่างที่ Google บอกในหนังสือ แต่ว่าคงเอาไปใช้ทำ hiring ไม่ได้</p>\n<p>แต่การทำงานในทีมที่เกือบทุกคนเป็น A player นี่เสพติดมากบอกได้เลย มันทำให้เกิด trust ว่าเค้าได้งานไปแล้วเค้าจะจัดการให้มันเสร็จได้เรียบร้อยโดยไม่ต้องตรวจงานเค้าอีก และไม่ต้องคอย mentor ด้วย</p>\n<p>ทั้งหมดนี้เลยเป็นเหตุผลว่ายังไม่ค่อยโอเคเวลาใครชวนไปไหน (แต่ปีนี้ค่อนข้างเงียบนะ น่าจะเพราะ COVID แล้วคน freeze hiring ด้วยส่วนหนึ่ง อีกส่วนหนึ่งคือไม่ค่อยได้ออกไปงานไหนด้วย)</p>\n<p>Project ใหญ่ๆ ปีนี้ที่ดูคือ PDPA, Infra แล้วก็ Security</p>\n<h2>PDPA</h2>\n<p>PDPA นี่รู้สึกว่าดีที่บริษัทยอมเปลี่ยน ลด data ที่มองเห็นให้น้อยลง คือกฎหมายมันออกมาดักพวก UX &amp; marketing ที่อยากเห็นลูกค้าทุกอย่าง (ถ้าไปยืนแอบมองมือถือทุกคนได้ก็คงทำ) ก็กลายเป็นว่าต้อง opt in แทน แต่เอาจริงๆ รู้สึกว่าบริษัทในไทยส่วนมากที่เห็น implement แล้วก็ยังทำไม่ถูกเจตนารมณ์ของกฎหมายเท่าไรนัก (นอกจากกลุ่มธนาคารที่ทำได้ค่อนข้างดี แต่ดัก network request ก็ยังเห็นวิ่งอยู่นะ) เช่น…</p>\n<ul>\n<li>คนไป focus เรื่อง cookie เหมือนยุโรป จริงๆ กฎหมายไม่ได้พูดถึง cookie เลย อยากเก็บก็เก็บได้ไม่ต้องขออนุญาต</li>\n<li>จุดที่ focus จริงๆ คือเรื่องการเก็บ data และการเอาไปใช้ ซึ่งในไทยไม่มีใครตีความเลยสักคนว่าอะไรได้ไม่ได้ มีแต่จะไปลอก GDPR มาซึ่งก็คล้ายๆ (เพราะกฎหมายก็ลอกมา) แต่มันไม่เหมือน 100% ปัญหาใหญ่ๆ คือ “anonymous” tracking แบบ Google Analytics คือ ไม่รู้ว่าชื่ออะไร แต่รู้ว่าทำอะไรบ้าง บางคนตีความว่ามันใช้ Cookie ID ทำให้ต้องขอ consent แต่บางคนก็ตีความไปว่าแบบนี้ใช้ได้ ซึ่งผมว่ามันผิดเจตนารมณ์ของกฎหมาย (ad tracking มันก็ใช้ “anonymous” advertising ID นะ)\n<ul>\n<li>ถ้าไม่ใช้ cookie ID มันจะนับ unique visitor/session ไม่ได้เลย ซึ่งเป็น KPI ใหญ่ๆ ของหลายๆ ที่ บางระบบอาจจะใช้ <a href=\"https://docs.simpleanalytics.com/uniques\">fingerprinting</a> เข้ามาแทน</li>\n</ul>\n</li>\n<li>มีข้อยกเว้นว่าเก็บเพื่อประโยชน์ของบริษัทได้ ซึ่งบริษัทคงจะตีความต่างๆ นาๆ กันได้หมด เช่นบอกว่า unique visitor บริษัทต้องใช้จะเก็บ คิดว่าข้อยกเว้นแบบนี้น่าจะทำเหมือนข้อหารือภาษีมากกว่า คือส่งเรื่องให้สำนักงานที่กำกับดูแลอนุมัติก่อนจึงจะทำได้</li>\n</ul>\n<p>คือถ้าคนยังติด Google Analytics แล้ว default on ได้ ผมว่ากฎหมายมีปัญหาแล้วล่ะ</p>\n<h2>Infra &amp; Security</h2>\n<p>Infra ปีนี้ได้โอกาส revamp infra รอบใหญ่ๆ ล้างบาง legacy ไปได้พอสมควรแล้วก็ยังทำให้ infra เรายัง cutting edge อยู่ เสียดายว่าปีนี้งานจัดน้อยเลยไม่ค่อยได้ออกไปเล่าให้ใครฟังมาก แต่ก็น่าจะเขียนบล็อคไปหมดแล้ว</p>\n<p>Security เองปีนี้มีข่าวใหญ่ๆ ไปทีนึง ซึ่งเท่าที่สำรวจและอุดไปก็เป็นช่องทางที่เหนือความคาดหมายเหมือนกัน คือช่วงปีสองปีมาเราทำเรื่อง security ให้เพิ่มขึ้นเรื่อยๆ แต่ที่แทบไม่ได้ทำเลยคือกลับไปแก้ของเก่า เพราะถ้าสังเกตจากบล็อคที่เขียน งานที่เราทำคือออก platform ใหม่แล้วให้ทุกคนย้ายไปใช้ platform ใหม่ แต่บางอย่างคือ practice มันทันสมัยอยู่แล้ว (แต่ insecure) เลยไม่ได้มีประเด็นต้องออก version ใหม่แล้วมันเลยถูกปล่อยทิ้งไว้แบบนั้น</p>\n<p>ปีหน้าคิดว่าธีมของงานคงจะเป็น security ไปอย่างน้อยครึ่งปี</p>\n<h1>Open Source</h1>\n<p>ปีนี้คือลาจาก open source maintainer จริงจัง ใครส่ง PR อะไรมาบอกเลยว่าไม่อ่านแล้วนะ อยากเอาป้าย unmaintained.tech ติดด้วยซ้ำแต่ก็ขี้เกียจ</p>\n<p>Project ใหม่ๆ ที่อยาก open source มีอยู่พอสมควร แต่ว่าพอจะไม่ได้ maintain ก็เลยเฉยๆ งานอื่นยุ่งกว่า แล้ว Hacktobefest ก็ไม่ได้ทำมัวแต่เล่นเกมอยู่…</p>\n<p>ก็เลยอยากเขียนหน่อยว่าปีขี้เกียจแบบนี้ทำอะไรไปบ้าง…</p>\n<ul>\n<li><a href=\"https://github.com/argoproj/argo-cd/pull/2948\">ArgoCD: Add support for ssh-with-port repo url (#2866)</a> อันนี้ critical มากๆ ทำให้เริ่มงาน project Ceylon ได้</li>\n<li><a href=\"https://github.com/nytimes/gziphandler/pull/106\">gziphandler: Refactor out gzipwriter interface</a> อันนี้พอเค้าไม่ได้ merge ก็ไม่ได้ open source ตัว cfzlib ต่อ ลด CPU ได้ 40% เลยนะ</li>\n<li><a href=\"https://github.com/wongnai/safetynet\">Open source Go SafetyNet validator</a> รองรับทั้ง Google Safetynet และ Huawei Device Check เลย</li>\n<li><a href=\"https://github.com/pomerium/pomerium/pull/1388\">Pomerium: docs fix</a></li>\n<li><a href=\"https://github.com/pomerium/pomerium/pull/1447\">Pomerium: small fix</a> รู้สึกว่าเวลา contribute open source project ใหม่ควรเริ่มเล็กๆ ก่อน จะได้รู้ว่า upstream จะมาไม้ไหน</li>\n<li><a href=\"https://github.com/pomerium/pomerium/pull/1415\">Pomerium: read url query string</a> พอ contribute ไปเยอะขนาดนี้แล้วก็พบว่า Pomerium มันไม่เสถียรมากๆ เลยเลิกใช้แล้วไปเขียนเองแทน (หวังว่าจะได้ open source)</li>\n<li><a href=\"https://github.com/hashicorp/vault/pull/10461\">Vault cap username length in database</a> ปรากฏว่า upstream อยากทำท่าอื่น เลยกลายเป็นว่าตอนนี้ต้อง fork Vault ไปก่อน…</li>\n<li><a href=\"https://github.com/dexidp/dex/pull/1896\">dex: service account-less group info</a> + <a href=\"https://github.com/dexidp/website/pull/74/\">docs</a> เขียน PR เกือบเสร็จแล้วเจอว่า domain บริษัทไม่มี license ใช้ API นี้….</li>\n<li><a href=\"https://github.com/wongnai/dex/tree/whs/vault-signer\">dex: Vault signer</a> อันนี้ใหญ่มาก แต่ก็ยังขี้เกียจทำให้โค้ดมันคุณภาพดีพอจะ merge</li>\n</ul>\n<p>อย่างหนึ่งที่สังเกตคือข้างบนเป็น Go ทุก project เลย เราว่า Go มันทำให้โค้ดมันค่อนข้างเขียนเหมือนกันเกือบหมด ไม่ต้องตีกันเรื่อง design แล้วมันไม่มีอะไรซับซ้อนแบบ DI container (ใครใช้ wire ตีตายเลย) หรือแม้แต่ class inheritance โปรเจกท์ที่เราเขียน Go เป็นครั้งแรก maintainer เคยเขียน<a href=\"https://everythingsysadmin.com/2017/08/go-get-up-to-speed.html\">บล็อคถึงปรากฏการณ์นี้ไว้</a>ค่อนข้างน่าสนใจ</p>\n<p>อีกข้อสังเกตคือข้างบนเป็น PR ในงานบริษัทหมดเลย ก็ดีว่าบริษัทให้อิสระทำอะไรก็ได้ (ที่เป็นประโยชน์กับบริษัท) แล้วเวลาเราติดปัญหาเราก็เลยเลือกที่จะ fix ที่โค้ดดูก่อนถ้ามันไม่เหลือบ่ากว่าแรง ในขณะเดียวกันตอนนี้เลิกงานมาก็ขี้เกียจจนเล่นแต่ RuneScape แล้ว…</p>\n<p>นอกจาก code contribution ให้ open source แล้ว ปีนี้รู้สึกว่า project open source บางตัว โดยเฉพาะตัวที่ไม่ค่อยได้ใช้ใน corporate หรือมัน niche มากๆ มันควรจะต้องมี funding เหมือนเราซื้อ proprietary software ปีนี้ก็เลยเลือกจะ fund โครงการต่อไปนี้</p>\n<ul>\n<li><a href=\"https://www.patreon.com/ubuntu_mate\">MATE</a> ผ่าน Ubuntu Mate หลังจากทนใช้ GNOME 3 มาหลายปี พอมาใช้ MATE (GNOME 2) แล้วพบว่ามันเวิร์คกว่า GNOME 3 เยอะมากๆ ถึงจะผ่านไปหลายปีแล้วก็เถอะ แต่ MATE มีปัญหาเรื่องตามเทคโนโลยีไม่ทันมากๆ และมันไม่น่าจะมีโอกาสได้ corporate funding แน่ๆ ก็เลยเลือกจะ join Patreon ไป $10/mo</li>\n<li><a href=\"https://github.com/keepassxreboot/keepassxc-browser\">KeepassXC Browser</a> ทีมนั่งคุยกันเรื่อง password manager บน browser ว่าตัวไหนใช้งานสะดวกกว่ากัน ก็ยอมรับว่า KeepassXC มันสู้ proprietary software ไม่ได้ ฉะนั้นก็แทนที่จะให้ $3/mo กับ 1Password หรือ LastPass ก็เอาให้ KeepassXC ดีกว่า</li>\n</ul>\n<h1>RuneScape</h1>\n<p>ปีที่ผ่านมานอกเวลางานคือเล่นแต่ RuneScape ตอนที่กดซื้อ subscription 1 ปีคือรู้ตัวเลยว่าทั้งปีนี้จะขายวิญญาณให้เกมนี้แน่นอน</p>\n<p>แต่ตอนท้ายๆ ปีงานเริ่มตึงขึ้นเรื่อยๆ รู้สึกว่าอยากหนีไปทำอย่างอื่นแต่จะไปเที่ยวก็ไม่ได้ ก็เหลือแต่เล่นเกมนี่แหละ แล้วทั้งปีคือแทบไม่มีความอยากเล่นเกมอื่นเลย มันเลยคุ้มค่ามากๆ (Switch ฝุ่นจับแล้วตอนนี้…)</p>\n<p>หลังจากปีที่แล้วได้ Quest Cape มาแล้ว แพลนปีนี้คืออยากได้ Diary Cape กับ Music Cape ซึ่ง Music Cape นี่โชคดีมากๆ เพราะเปิด Master casket อันที่สองได้ Mimic ก็เลยได้ง่ายๆ (แต่กว่าจะเอา mimic ลงก็เหนื่อย)</p>\n<p><img src=\"https://blog.whs.in.th/wp-content/uploads/2020/12/musiccape.jpg\" /></p>\n<p>ส่วน Diary Cape ตอนนี้ยังเหลือแค่ Slayer กับ Thieving ซึ่งน่าเบื่อทั้งคู่ ก็เลยตัดสินใจว่าไปเล่น RuneScape 3 แล้วกัน…</p>\n<h2>RuneScape 3</h2>\n<p>ตอนเลิกเล่น RuneScape บอกว่าจะไม่เล่น EoC ซึ่งตอนกลับมาเล่นก็พยายามอยู่มากๆๆๆ ที่จะใช้ legacy mode แต่ก็ต้องยอมเพราะว่า EoC มันมี heal หลังจบ combat และมันใช้ทรัพยากรน้อยกว่า (runes, ammo) ซึ่ง heal นี่มันโกงมากๆ</p>\n<ul>\n<li>ไปตี <a href=\"https://runescape.wiki/w/Knight_Waves_training_ground\">Knight Waves</a> แล้วพบว่ามันไม่เหมือน OSRS คือต้องเล่นให้จบในครั้งเดียว เลยตีด้วย legacy mode เพราะได้ DPS มากกว่า แล้วสลับเข้า Revolution mode บางครั้งเพื่อเอาฮีล เล่นจบรู้สึกว่าโกงมากๆ</li>\n<li>ทำ Fight Caves แล้วปรากฏว่าอาหารเหลือแต่ prayer เกือบหมด เพราะปล่อยฮีลเอาทุก wave แถมแทบจะยืน tank ได้เลยเพราะยังไงมันก็ฮีลอยู่แล้ว</li>\n</ul>\n<p>สิ่งที่ได้จาก RS3 คือ keyboard shortcut ที่พอ bind สลับ prayer บนแป้นแล้วรู้สึกว่าเล่นสบายขึ้นเยอะ ตอนกลับไปเล่น OSRS ก็รู้สึกว่าเล่นดีขึ้นเยอะ</p>\n<p>ข้อเสียของ RS3 คือมันเป็น pay to win คือเคยมีเอกสารหลุดมาเค้าบอกว่าคนที่เล่นจริงๆ (ไม่ใช่ gold farmer) ใช้บอตเพราะอยากได้ตังหรืออยากได้เลเวล ถ้าอย่างนั้นก็ขายตัง ขายเลเวลไปเลยแล้วกัน หลังๆ ก็เริ่มรู้สึกว่าอยากซื้อเลเวลไปเลยนะถ้าไหนๆ เกมมันจะ legitimatize ให้ทำได้แล้ว แล้วแม้แต่ผู้เล่น OSRS เองก็ให้เหตุผลว่าฟาร์มตังในเกมยังไงก็ไม่เร็วเท่าฟาร์มตังในชีวิตจริงแล้วเติม</p>\n<p>คือ economy ของเกมมันเปลี่ยนไปจากสมัย 2012 แล้ว สมัยนั้นคือ grind skill ไปเรื่อยๆ แล้วได้ตัง เดี๋ยวนี้ต้องไปตีบอสถึงจะรวย หรือไม่ก็ merch items แต่เราไม่ชอบทั้งคู่ ในขณะที่ราคาไอเทมมันถูกกำหนดโดย supply และ demand จากคนสองกลุ่มนั้นเลย</p>\n<h1>2020</h1>\n<p>ปีที่แล้วเขียนไว้เยอะ เอาจริงไม่ได้ทำอะไรเลยมัวแต่เล่นเกม…</p>\n<h2>Prediction</h2>\n<p>ปีนี้ได้เลื่อนขั้น ถือว่าทายไม่ถูก</p>\n<h2>New Year Resolution</h2>\n<h3>New Blog</h3>\n<p>ไม่ได้ทำ อย่างที่เห็น</p>\n<p>รู้สึกว่าทำงานแล้วเหนื่อยมากขึ้น บวกกับ อยากเล่น RuneScape ปีนี้เลยแทบไม่ได้เขียนโค้ดที่ไม่เกี่ยวกับงานเลย</p>\n<h3>เลิกพูดแทรกคนอื่น</h3>\n<p>เริ่มสังเกตบางทีแต่ยังคิดว่าไม่ดีขึ้นเท่าไร</p>\n<h1>2021</h1>\n<h2>Prediction</h2>\n<p>ปีนี้ไม่รู้จะทายเรื่องส่วนตัวยังไงดี ดูท่าทีตอนนี้ COVID ยังอาจจะอยู่ไปทั่วโลกอีกปี (เห็นว่า Ebola มัน 2 ปีเต็มเลยนะ นี่ COVID ยังเพิ่งปีเดียวเอง) ยังอยากไปเที่ยวอยู่แต่เดาว่าปีนี้จะไม่ได้ไปไหน</p>\n<h2>New Year Resolution</h2>\n<p>ปีนี้อยากลอง resolution ทุก quarter ดู ไม่รู้จะอยากเขียน quarter in review มั้ย</p>\n<p>่สวนหนึ่งคือเอาจริงๆ new year resolution ส่วนมากก็ทำจบใน H1 อยู่แล้ว แล้วบางทีกลางปีก็มีอะไรที่อยากทำแต่ก็จะรู้สึกว่าเก็บไปเขียน New Year Resolution ดีกว่าเดี๋ยวไม่มีอะไรเขียน</p>\n<p>ของ Q1 2021 ขอไปคิดก่อนนะ…</p>","author":"whs","siteTitle":"Quietly Verbose","siteHash":"5f972a6fe70a917eb1b1aa165b3cb2be8a9465af33ab38bf05f34c55c0e40587","entryHash":"3357bdf323fa92864313f1449901df6a52600fbed426b4c487bc8e715276023a","category":"Thai"}