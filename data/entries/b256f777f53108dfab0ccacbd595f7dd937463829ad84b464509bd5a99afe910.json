{"title":"Dave the Diver ประกาศเวอร์ชัน PS4 และ PS5 พร้อมเปิดตัว DLC ใหม่นำ Godzilla มาอยู่ในเกม","link":"https://www.blognone.com/node/137989","date":1706778075000,"content":"<div><div><div><p>เกมอินดี้ยอดฮิตอย่าง Dave the Diver ที่พัฒนาโดย Mintrocket ประกาศนำเกมไปลงให้กับ PS4 และ PS5 ในเดือนเมษายนนี้ เพิ่มฟีเจอร์รองรับจอย DualSense แบบจัดเต็ม และ DLC แจกฟรีที่นำ Burning Godzilla เข้ามาอยู่ในเกมซึ่ง DLC ดังกล่าวจะตามมาในเดือนพฤษภาคม</p>\n<p>Dave the Diver เป็นเกมที่มีงานภาพแบบ Pixel Art ที่ผสมผสานระหว่างกราฟิกแบบ 2D และ 3D ได้อย่างลงตัว ตัวเกมให้เรารับบทเป็น Dave ที่ต้องออกหาปลาใต้มหาสมุทรลึกเพื่อนำทำธุรกิจร้านซูชิ โดยเกมมีองค์ประกอบ และเนื้อหามากมายที่ทำให้ผู้เล่นติดหนึบอยู่ในเกมได้เวลานานเป็นกระแสถึงขั้นเป็นหนึ่งในเกมอินดี้แห่งปี 2023</p>\n<p>ก่อนหน้านี้ Dave the Diver เคยวางจำหน่ายแล้วบนเครื่อง PC และ macOS เมื่อวันที่ 28 มิถุนายน 2023 และลงให้กับ Nintendo Switch เมื่อวันที่ 26 ตุลาคม ได้คะแนนเฉลี่ยจาก Metacritic ถึง 90/100</p>\n<p><img alt=\"No Description\" src=\"https://www.blognone.com/sites/default/files/externals/d8e25a46ac52540e51178225de15680c.jpeg\" /><img alt=\"No Description\" src=\"https://www.blognone.com/sites/default/files/externals/82fd688b27199738793146c1c85a47f6.jpeg\" /><img alt=\"No Description\" src=\"https://www.blognone.com/sites/default/files/externals/4148f3cf4fa48db80aca6f61f3088ca4.jpeg\" /></p>\n<p>ที่มา - <a href=\"https://blog.playstation.com/2024/01/31/dave-the-diver-splashes-onto-ps5-and-ps4-this-april-godzilla-dlc-revealed/\">PlayStation Blog</a></p>\n</div></div></div><div><div>Topics: </div><div><div><a href=\"/topics/dave-the-diver\">Dave the Diver</a></div><div><a href=\"/topics/ps5\">PS5</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b256f777f53108dfab0ccacbd595f7dd937463829ad84b464509bd5a99afe910","category":"Thai"}