{"title":"เมือง Gdansk อยู่ตรงไหน อ่านออกเสียงว่าอะไร","link":"https://markpeak.net/gdansk/","date":1616167606000,"content":"<p>ตามข่าวจับสลากฟุตบอลถ้วยยุโรปปี 2021 พบว่านัดชิงชนะเลิศของ Europa League ปีนี้ ไปจัดที่เมือง Gdansk ที่ไม่เคยได้ยินชื่อมาก่อน มันคือเมืองอะไร อยู่ตรงไหน!</p>\n<p>https://twitter.com/EuropaLeague/status/1372885897394454529</p>\n<p>คำตอบคือ Gdańsk อยู่ที่ประเทศโปแลนด์ เป็นเมืองท่าทางภาคตะวันออกเฉียงเหนือ เยื้องมาทางเกือบติดกับรัสเซียแล้ว เป็นเมืองติดทะเลบอลติก ฝั่งตรงข้ามทะเลคือสวีเดน</p>\n<p><img loading=\"lazy\" class=\"aligncenter size-full wp-image-2218\" src=\"https://markpeak.net/wp-content/uploads/2021/03/gdansk-map.jpg\" alt=\"\" width=\"997\" height=\"697\" srcset=\"https://markpeak.net/wp-content/uploads/2021/03/gdansk-map.jpg 997w, https://markpeak.net/wp-content/uploads/2021/03/gdansk-map-300x210.jpg 300w, https://markpeak.net/wp-content/uploads/2021/03/gdansk-map-768x537.jpg 768w, https://markpeak.net/wp-content/uploads/2021/03/gdansk-map-700x489.jpg 700w\" sizes=\"(max-width: 997px) 100vw, 997px\" /></p>\n<p>คำถามถัดมาคือ เมืองนี้อ่านออกเสียงว่าอะไร เพราะภาษาโปแลนด์ถอดเสียงจากตัวละตินค่อนข้างยากอยู่แล้ว</p>\n<p>พยายามลองหาคำตอบก็ได้หลากหลาย ถ้าลองถอดเสียงเป็นภาษาไทยคือ &#8220;เกอแดนสก์&#8221; หรือบ้างก็ไม่ออกเสียง &#8220;เกอะ&#8221; ตัวหน้าเลย เป็น &#8220;แดนสก์&#8221; (แดนสึกึ)</p>\n<p><iframe class='youtube-player' width='700' height='394' src='https://www.youtube.com/embed/ZF8dLYSdHTY?version=3&#038;rel=1&#038;showsearch=0&#038;showinfo=1&#038;iv_load_policy=1&#038;fs=1&#038;hl=en-US&#038;autohide=2&#038;wmode=transparent' allowfullscreen='true' style='border:0;' sandbox='allow-scripts allow-same-origin allow-popups allow-presentation'></iframe></p>\n<p>ส่วนชื่อเมืองในภาษาเยอรมันนั้นง่ายขึ้นมาหน่อยคือ Danzik &#8220;แดนซิก&#8221;</p>\n<p>Gdańsk เป็นเมืองใหญ่อันดับ 4 ของโปแลนด์ และเป็นที่ตั้งของสนาม <a href=\"https://en.wikipedia.org/wiki/Stadion_Miejski_(Gda%C5%84sk)\">Stadion Miejski</a> ความจุประมาณ 41,000 ที่นั่ง เป็นสนามฟุตบอลใหญ่อันดับ 3 ของโปแลนด์ และเป็นสนามเหย้าของทีม <a href=\"https://en.wikipedia.org/wiki/Lechia_Gda%C5%84sk\">Lechia Gdańsk</a> ในลีกฟุตบอล Ekstraklasa ของโปแลนด์</p>\n<p>สนามแห่งนี้ยังเคยใช้จัดแข่ง UEFA Euro 2012 ที่โปแลนด์-ยูเครนเป็นเจ้าภาพร่วมด้วย (ปีนั้นสเปนได้แชมป์ ชนะอิตาลีสบายๆ 4-0) โดยได้จัดแข่งรอบแบ่งกลุ่ม และรอบ Quarter-final ที่เยอรมนีชนะกรีซ 4-2</p>\n<p>ในแง่ประวัติศาสตร์และวัฒนธรรม เมือง Gdańsk เป็นจุดเริ่มต้นของขบวนการประชาธิปไตย Solidarity ในโปแลนด์ที่ทำลายระบอบคอมมิวนิสต์ แหล่งท่องเที่ยวในเมืองมีอาคารสวยๆ ริมน้ำจำนวนมาก และโบสถ์-พิพิธภัณฑ์อีกจำนวนหนึ่ง เมืองนี้ยังมีชื่อเสียงเรื่อง &#8220;อำพัน&#8221; (amber) มาตั้งแต่สมัยโบราณด้วย</p>\n<p>ข้อมูลของเมืองอ่านได้จาก<a href=\"https://www.gdansk.pl/en/about-gdansk\">เว็บอย่างเป็นทางการของ Gdansk</a></p>The post <a href=\"https://markpeak.net/gdansk/\">เมือง Gdansk อยู่ตรงไหน อ่านออกเสียงว่าอะไร</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"2f266700d2250d4b6b32f6dd73c5a6ece645c142e96535a7e0337799d28b3e7b","category":"Thai"}